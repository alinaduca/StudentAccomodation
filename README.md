# StudentAccomodation
Evidența cazării în cămine (Stable Roommate Problem)

Aplicația de față reprezintă proiectul final la disciplina Programare Avansată. Este realizată sub forma unei aplicații client-server prin intermediul căreia studenții se pot înscrie pentru a primi cazare la cămin la începutul anului universitar. Clientul dispune de o interfață prin care se poate înscrie pentru a fi luat în considerare la repartizarea în cămine prin accesarea butonului "Înregistrare student", având voie să se înscrie doar înaintea realizării primului tur de înscrieri.

De asemenea, în pagina principală mai poate fi întâlnit și butonul "Verifică repartizare", care îi va furniza utilizatorului rezultatul repartizării la cămin. Dacă acesta a fost repartizat la un cămin, atunci poate vedea informații despre căminul respectiv, poate să-și confirme locul, să renunțe la cămin sau să se înscrie în turul 2. Studentul poate accesa această informație doar prin numărul său matricol, astfel încât rezultatele vor fi confidențiale.

Ultimul buton, "Conectare administrator", îi permite administratorului să se conecteze cu username și parolă pentru a realiza cele două tururi de repartiție la cămine și îi permite să salveze lista cu studenții repartizați pentru o anumită facultate sau pentru un anumit cămin.